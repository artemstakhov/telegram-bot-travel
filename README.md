### **Задача: Розробка бота-помічника в подорожах**
**Опис:**

Необхідно створити Telegram-бота, який буде служити помічником в подорожах. Бот буде надавати інформацію про туристичні місця, пам'ятки, ресторани, готелі та пропонувати маршрути для подорожей через Google Maps. Користувачі зможуть обирати місця відпочинку або просто відвідування, отримувати рекомендації та додавати свої оцінки та фото, якщо вони авторизовані.

**Вимоги:**

**Telegram-бот:**

- Бот повинен бути розроблений з використанням API Telegram.
- Бот має надавати користувачеві інформацію про туристичні місця, пам'ятки, ресторани та готелі на основі запитів користувача по геолокації.
- Бот повинен пропонувати маршрути для подорожей через Google Maps.
- Користувач повинен мати можливість переглядати цікаві місця та отримувати рекомендації на основі рейтингу.
- Бот повинен надавати можливість додавати оцінки та коментарі у текстовому вигляді до відвіданих місць.
- Бот повинен підтримувати відображення фотографій відвіданих місць.
- В розробці даного бота слід враховувати можливості Telegram API, обмеження за кількістю запитів та інші технічні обмеження платформи.

**Авторизація і реєстрація:**

- Користувачі повинні мати можливість авторизуватися та реєструватися в боті.
- Авторизація повинна забезпечувати безпеку та доступ тільки до особистих даних користувача.

**Робота з файлами та зображеннями:**

- Бот повинен підтримувати роботу з файлами, зокрема зображеннями пам'яток та ресторанів.
- Бот повинен мати можливість надсилати користувачеві зображення у відповідь на запити.

**Рейтинг та відгуки:**

- Користувачі повинні мати можливість оцінювати відвідані місця числом (наприклад, від 1 до 5) та додавати текстові коментарі до місць.
- Бот повинен відображати рейтинг та відгуки для кожного місця.

**Ролі користувачів:**

- Бот повинен підтримувати два типи користувачів: звичайного користувача та адміністратора.
- Звичайний користувач може додавати фотографії, залишати оцінки та мати доступ до інформації про місця. А також надсилати пропозицію про додавання нового місця.
- Адміністратор повинен мати доступ до адміністративної панелі через посилання.
- Адміністратор повинен мати можливість переглядати та видаляти фотографії, які були додані користувачами і не відповідають вимогам. Переглядати таприймати або відхиляти пропозиції про додавання місць.

**Google Maps і геолокація:**

- Бот повинен підтримувати відображення місць на карті Google Maps.
- Користувачі повинні мати можливість відправляти свою геолокацію, щоб отримати інформацію про близькі туристичні об'єкти.

